HISTORIAE CONTINUATIO. 113

non facturum in sua fide spopondisse confessus est. Ait, “ Ego
“ Apostolicus sum, et si feceris quod postulo ab hac fidei spon-
“ sione te absolvam. Tractabo de hoc,’' ait, “ et quod consilii
“mei tenor invenerit tibi notificabo.’' Hinc a papa recessit.
Cui per internuncios de negotio ita respondit. “ Pro amore
“ vestro qui tantopere postulatis, ea conditione Turstinum ad-
“mitto in pontificatum, ut subjectionem quam praedecessores
“ ejus fecerant ecclesiae Cantuariensi faciat, aliter me regnante
“ Eboracensi ecclesiae non praesidebit.” His ita gestis, abeunte
Apostolico, Turstinus remansit in Gallia.

Willelmus, filius regis Henrici et Mahtildis reginae accepit
uxorem filiam comitis Andegavensium.

MCXX.

Anno M.cxx, rex Anglorum Henricus et rex Francorum
Ludowicus, post multa suarum partium detrimenta, die praesti-
tuta ineunt colloquia. Quo ex consensu concordiae peracto,
jussu regis Henrici, filius ejus WVillelmus, facto regi Francorum
hominio, Normanniae sub illo suscipit principatum. Ita rede-
untibus in pacem regibus, tota tumultuantis Normanniae seditio
comprimitur, et qui contra dominum suum Henricum regem
arma levaverant, curvata sub ejus dominium cervice, redeunt 3
et quoniam in concordia regum facienda archiepiscopus Turs-
tinus vigilantem se ac diligentem exhibuit, hac sui efficacia
proniorem ad sese recipiendum regis animum inflexit. Ad hoc
epistola Apostolici ad regem jam parantem redire in Angliam
directa,d Turstinum archiepiscopum suscipere, et in suam prae-
cepit ecclesiam omni postposita excusatione restituere. Sed ad
hoc praeceptum quid potissimum respondeat rex distulit donec
redisset in Angliam 3 ubi, congregato concilio, quid facto opus
esset maturius perquireret. Normanniae principes, jubente
rege, filio suo Willelmo, jam tunc xviij annorum, hominium
faciunt, et fidelitatis securitatem sacramentis affirmant. ltaque
rex omnibus qui contra se insurrexerant vel devictis vel re-
pacificatiS, cunctisque ad votum prospere peractis, quinto pro-
fectionis suae anno necdum completO, laetior solitO, in Angliam
multo [navigio] revehitur. Delegaverat autem filio cunctoque
illius comitatui navem qua nulla in tota classe videbatur melior,
scd ut eventus ostendit, nulla infelicior. Patre namque prae-
eunte, paulo tardius sed infelicius sequebatur filius. Nave
quippe non longe a terra in ipso velificationis impetu super
scopulos in ipso exitu delata ac dissoluta, filius regis cum
omnibus qui secum erant interiit vj kal. Decembri& feria v,

‘¹ Eadmer, p. 136.
Ι

