184 HlsromA TRANSLATIONUM

erat, propter quod ad violentiam vel furtum facile quemlibet
illicere poterat. Nam id Iccorum habitantibus moris esse solet,
alterutrum sese furtis et latrociniis affligere, ut quippiam rerum
adipiscendo, non tam sibi quam raptoribus quisquam videatur
elaborasse. Sed haec licet invicem sibi quasi licenter faciant, in
praefata tamen insula qua beatus Confessor conversatus et tumu-
latus fuerat, ista velut repentini interitus causas formidant.
Igitur illo jumentum suum homo traducit, ubi propter pacis
firmitatem, quam ibidem et barbari observant, damnum non
metuit. At quidam, diabolico spiritu exagitatus, temeritate
sacrilega furtum meditatur, idque perficiendi tempus opportu-
num praestolatur. Tandem, quam mente male concepit, opere
pejus iniquitatem peperit. Denique, beati Cuthberti post-
ponens reverentiam, pacem illius violat, raptoque equo quam
citissime abire festinat. Erat enim tempus quo recessus maris
insulam renudato littore contiguam terrae reddiderat. Itaque
dum sedens equo veloci fuga per arenas ferretur, ecce! subito
maris occursu praepeditur, undisque in altum tumescentibus,
fugiendi aditus obstruitur. Ille novitatem rei nimio cum stupore
pavet, querensque secum, “ Quid hic,” ait, “miraculi apparet?
“ Nunc a saeculo praefixam mare transgreditur legem, sui tempo-
“ ris praevenit ordinem. Non enim ordini statuto nunc obtemp-
“ erat, quando sui recessu liberum pedibus iter jam relinquere
“ debuerat.'' Qui tamen quoquo modo posset pertransire cum
furto nititur, sed obviis undarum voluminibus ne procedat re-
tunditur. Interea cum hinc et inde maris altitudo circumlueret,
nec progrediendi facultatem habebat nec regrediendi, jam eqUUS,
sedente desuper fure, fluctibus innatat, dumque undis impellent-
ibus fertur et refertur, conscius facinoris fur ipse salutem des-
perat. Caelestis ergo misericordiae opem clamoribus invocat,
“ Sancte,'' inquiens, “Cuthberte, miserere, licet indigni. Mise-
“ rere, inquam, mei. Respice miserando miserum, jam jamque,
“ nisi succurrere tu digneris, periturum 3 periturum, inquam,
“ utraque, corporis videlicet et animae, perditione. Ecce Ι huma-
“ nius me victurum tibi promitto, si, te nunc propitio, mortem
“ evasero.’' Nulla in medium mora. Cum se ad ulteriora pervehi
jam putaret, ecce! illo nesciente qualiter actum fuerit, in in-
sulam equo sedens quem furatus erat se relatum videt, ultra nil
praevalens, velit nolit, ibi malitiae limitem invenit. Mirandis
miranda succedunt. Ubi enim equum dimissurus desiliit, ecce!
quas sibi obvians unda contexerat, nudas subito arenas conspicit.
Rediens itaque, ubi equitare prius nequiverat perversuS, siccis
pedibus incedebat correctus. Igitur plenus gaudii de sua erep-
tione, et stuporis de miraculi novitate, totum ordine quo gestum
fuit, cuidam nostrae, id est Dunelmensis ecclesiae monacho suo

