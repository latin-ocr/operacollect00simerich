sANCTI CUTHBER'H. 177

omnis in fugam compellitur. Horum discessus ubi castris
Anglorum fama percrebuit, mox et ille in sua discedendi licen-
tiam contulit. Haud aliter propulsis circumquaque hostibus,
votiva exultationis dies oritur, qua in sui libertatem de loci et
animi angustiis plebs tota redimitur. Dies, inquam, exultatio-
nis, qua, multo largior quam sperare quisquam poterat, eis gratia
, consolationis exuberat. Solam enim hostium fugam exoptave-
rant, et, ecce! gemina Dei gratia respirant. Denique, cum hos-
tes discessisse laetantur, eadem hora, quod nec speraverant, suum
sibi antistitem de exilio reversum congratulantur. Nam cum
portis reseratis plebs exitura festinaret, ecce! obvii officiales
episcopi ingrediuntur, et sui ubique jura ovilis episcopo restitu-
untur. Magna deinde laetitia magnas gratiarum actiones, quas
jam hostilis fuga pepererat, gratior universis restitutio praesulis
cumulabat. Et hoc in facto cujus sit meriti beatus Cuthbertus
quisque prudens intelligit, per quem miserator et misericors
Dominus tantas bonitatis Suae divitias et indignis exhibuit, quia
Suavis Dominus universis et miserationes Ejus super omnia opera
Ey'us.²³

Quomodo quidam, dumfurens equos monachorum Sancti Cuthberti
de hospitio suo eoepellere voluisset, ut mortuus ceciderit.

Fluxerat non multum temporis, cum, ecce! per merita
sancti Confessoris res item contigit memorabilis. Praepositus
monasterii praefatus, ubi ecclesiae et totius populi communis
utilitas expetiit, comitantibus eum e populo non paucis, Aus-
tralium Anglorum in partes devenit. Erant cum eo et duo e
monasterio fratres, quorum uno jam defuncto, alter cum prae-
posito superstes, rei, quam nunc narrandam incipimus, testis
accedit indubius. Igitur per gentes, cum jam declinans in
vesperam dies et frigus hibernum ad hospitia compellunt, in
vicum juxta-positum festinantes, monachis tardius sequentibus,
alii alios praeveniunt. Quibus per totam villam hospitantibus,
angusta quaedam domuncula monachis remanet, quae quidem
eis solis, non autem et equis eorum sufficere potuisset. Unde
exorata in vicina domo domina, (non enim maritus affuit,) locum
jumentis benigne concessit. Quod ille rediens impatienter
tulit, qui, et unde essent quiin sua domo equos locare praesump-
sissent requisivit. Cognito itaque quod de longinquo venissent,
eo magis benevolentiam humanitatis amittit, furensque voci-
ferando, quantocitius equos expelli praecipit. Quem frater a
praeposito missus quibus potuit blanditiis mitigare studuit,

⁸ Psalm cxliv. 9.
N

