sANcTI CUTHBER'PI. 1 79

crescens frustra sollicitos vehementius angustabat, nec jam spes
quidem humani solatii ulla relevabat. Sed, contra hoc quod
ipsi sperare noverant, subita Divinae largitatis benedictione
respirant. Siquidem apud Lindisfarnensem insulam oceano
secundum tempus recedente, ingentia quaedam piscium corpora
passim per arenas relicta palpitabant 3 magnumque intuentibus
stuporem et gaudium numero simul et mole praestabant. Quin-
que enim et sexaginta fuerant 3 tantaeque granditatis ut singulis
abstrahendis non nisi boum paria sufficerent. Verum quia locus
ipse juris alterius extitit, ex his nec portiuncula quidem fratribus
contigit. Aderat enim illorum quidam qui ex tanta Divini mu-
neris abundantia saltem decimas, quod legis et provinciae
antiqua consuetudo exigebat, ecclesiae requisivit3 sed, omnibus
negatis, rubore simul et dolore confusus discessit. Et quid
moror? Mox superba tenacitas confunditur, et postulantis
humilitas mirabilis erigitur. Prospicit eminus frater memoratus
multitudinem piscium huc illucque vagari, sed fluctuum adhuc
altitudine ad ipsos accessum prohiberi. Spe itaque alacrior
factus, patrem Cuthbertum exorabat attentius, quatinus ex
tanta copia suorum relevaretur indigentia. Interea undis sensim
relabentibus, dum vagi velut errantes feruntur, paulatim recessu
maris pariter in sicco relinquuntur. Et cum late per circuitum
loca juris essent aliorum, solam quae monachorum fuerat loci
angustiam larga Dei benedictio replet, ut ne unus quidem
piscis eam excederet. Pares genere et granditate prioribus,
numerum vero superavere duobus. Pulchrum sane, non solum
ipsi fratri, sed et indigentibus quibusque res illa spectaculum
praebuit, quibus quod a Deo largius accepit, largiter ipse com-
municavit.‘¹ Celeriter itaque beneficii caelestis abundantiam
fratribus domum transmittit, omnesque in stuporem et laudem
Dei res insperata convertit. Taliter animis recreati et corpo-
ribus, solito laetius festa Paschalia transigebant, multoque post
tempore his epulis abundabant, Illum non cessantes benedicere,
Qui dat escam in tempore opportuno ; Qui aperit manum suam,
et implet omne animal benedictione‚b Nec dubium hanc Dei
munificentiam ipsius nunc meritis servulis procuratam, qui
maris quondam tempestate praeclusus, dum jam nil ciborum
¹habuisset, precibus a Deo quaesivit. Nec mora. Quae sibi
sociisque sufficerent, delfininas in littore carnes invenit. Haec
sane per omnia, sicut narravimus, et ipsius qui interfuerat,
quem praefati sumus, actu et habitu monachi, et aliorum qui
videre relatione quam frequenter audivimus.

‘¹ St. Matt. x. 8. ὂ Psalm civ. 273 cxlv, 16.

ΝΞ

