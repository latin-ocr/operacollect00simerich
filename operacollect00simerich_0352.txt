262 APPENDIX 1v.

septimo kal. Decembris, anno praenotato, tertia die post patrem,
apud Eardwardisle foresta de J edwood fatis cessit, et sepultus
est in ecclesia Sanctae Trinitatis de Dumfermelyn juxta patrem
ante altare Sanctae Crucis.

VII.

Quodn ut- audivit regina, multis ante infirmitatibus ad mor-
tem pene cruciata, immo, quod verius est, Spiritu Sancto
praescivit, confessione facta, et in ecclesia communione devote
percepta, Deo se precibus commendans, animam sanctam caelo
reddidit, decimo sexto kal. Decembris, die quarto post mortem
regis, anno quo supra, in Castro Puellarum. Itaque cum adhuc
corpus reginae esset in castro, ubi illius felix anima ad Christum,
Quem semper dilexerat, migravit, Donaldus Banus, frater regis,
ejus audita morte, auxilio regis Norwagiae, regnum, multorum
manu vallatus, invasit, et praedictum castrum, ubi regis justos
et legales sciebat haeredes, hostiliter obsedit. Sed quia locus
ille natura sui in se valde munitus est, portas solummodo cre-
didit custodiendas, eo quod introitus aut exitus aliunde non de
facili pateat. Quod intelligentes qui intus erant, docti a Deo,
meritis ut credimus sanctae rcginae, per posticum ex occidentali
plaga sanctum corpus deferebant. Ferunt autem quidam in
toto itinere illo nebulam subnubilam omnem familiam illam
circumdedisse, et ab aspectibus hostium miraculose protexisse,
ut itinerantibus in terra vel mari nihil obfuit, sed ad optatum
prospere locum, ecclesiam scilicet de Dumfermelyn, ubi nunc
in Christo requiescit, sicut ipsa prius jusserat, pervenientes
deportarunt. Sic quidem Dovenaldus regnum obtinuit, veris
haeredibus, adhuc in minoritate constitutis, effugatis. De in-
clito rege Malcolmo habentur haec metra

Ter deca quinque valens annis, et mensibus octo,
Maloolmus sanetus rex erat in Scotia.
Anglorum gladiis in bello sternitur heros,
Hie rex in Scotia primus humatus erat.

Interea Eadgarus Etheling, frater jam dictae reginae, timens
illud Lucani, quod generaliter dictum est, evenire posse suis
nepotibUS, Nulla fides requi sociis, etc„ ideo tutius eos ad
tempus esse credidit subtrahere, quam avunculo secum regna-
turos committere. Omnis enim in errore consortem sibi
quaerit, in regno nullus. Quamobrem filios et filias regis et
sororis suae reginae congregato& in Angliam secum secretius

⁷¹ Fordun, v., 26.

