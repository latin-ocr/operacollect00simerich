124 sYMEoms DUNELMENSIS

toritas hunc concesserat. Ad hoc Turstinus ex consulto re-
spondit, se ad Concilium, licet occurrere non potuerit, Romam
evocatum, nec tunc congruenter posse respondere ad quod non
fuerat summonitus, praesertim cum Eboracensis ecclesiae ibidem
privilegia secum non haberet, sine quibus ratio non permitteret
disceptandi inde suscipere negotium. Quapropter infectis nego-
tiis utrique redeunt domum, quos ex jussu domini papae legati
Romanae ecclesiae secuturi essent in Angliam3 quibus prae-
sentibus, congregato totius Angliae concilio, memoratis archi-
episcopis ecclesiarum suarum privilegia propalantibus, sua utrique
parti decernente justitia reformarentur jura. VVillelmus electum
Lincolniensis ecclesiae, Alexandrum, et electum Bathoniensis
Godefridum consecravit Cantuariae.

Rex Henricus hoc annO, proximo post Dominicam Pente-
costes, ij feria, transfretavit in Normanniam, ut si quid adversi
per Willelmum, fratris sui filium, oboriretur, sicut jam futurum
ei nunciabatur, ipse regia reprimeret virtute. Interjectis autem
non omnino iiij mensibus, Galerannus comes de Mellant et sui
omnes, relicto rege, castella sua munientes, ea contra regem
tenuerunt. Rex vero convocato exercitu, oppido comitis quod
Brionne vocatur combusto, turrem solam quam capere non
valuit relinquens, aliud ejus oppidum, scilicet Pontem Audomari,
quod vulgo vocatur Puntaldemer, flammis combussit, omnibus
in circuitu per xx et eo amplius miliaria vastatis et incensis, ut
hostes quid mali facerent non invenirent. Castellum autem
illius oppidi septies viginti milites per vij ebdomadas obsessi
contra regis exercitum defenderunt. Videns autem rex se non
ut disposuerat proficere, ligneam turrim quam Berfreit vocant
erexit. Qua ad castellum arte deducta, desuper praeliatores
sagittas et ingentes lapidum moles super inclusos jaciebant.
Altitudine xxiiij pedum super murum praesidii eminebat ma-
china, unde sagittarii et alabastarii praeliabantur. Obsessi non
valentes ulterius ferre vires desuper pugnantium, deditione facta
exierunt: quos rex quemque quo voluit abire permisit. Milites
vero quos rex de Minori Britannia conduxerat, incenso oppido
praedicto, telram suffodientes, invenerunt in cistis multa quae
cives, piaevidentes periculum, in subterraneis recondiderant
aurum, argentum, vestes pretiosas, pallia, piper, gingiberum,
et alia hujusmodi. Quae universa sibi tollentes abierunt. Ha-
bitatores autem illius oppidi, reconciliato sibi rege, cum jam
ruinas oppidi coepissent reaedificare, Comes praefatus subito quic-
quid fuerat igne injecto in favillas vertit. Praeter supradictos
et alii procerum nonnulli discedentes a rege suas munitiones
contra illum ope firmiori et numero pugnatorum instaurant.
Quarum quasdam rex vi aggrediens recepit, quasdam vero velut

