SANCTI CUTHBERTI. 193

amina obvolverant ,- quae omnia sine ulla corruptionis macula,
integra et eandida priscam sui novitatem reservabant. Casula
autem, quam per undecim annos habuerat in sepulcro, jam a
fratribus tunc inde ablata, alibi pro ostendendo incorruptionis
signo nunc servatur in ecclesia. Cum ergo nervis solidum et
ex integro incorruptum corpus visu et manibus tractando,
levandO, ac deponendo certo percepissent, atque sollemni appa-
ratu curatum vidissent, ad ea quibus ante fuerat involutum ex
abundanti, pallium quod caeteris pretiosius in ecclesia poterat
inveniri, et subtilissimam superaddiderunt sindonem. Quibus
magna cum diligentia circumdatum, in suae quietis placidae
habitaculum cum multa precum et multa dulcium lacrimarum
devotione reposuerunt. Sed et alia, sicut fuerant inventa cum
illo, recondiderunt, pectinem scilieet eburneum et forpices, suae
adhuc novitatis gratiam retinentes 3 et, quae sacerdotem decebant,
altare videlicet argenteum, et corporalia, et cum patena calicem,
parvum quidem sed materia et opere pretiosum 3 cujus inferior
pars figura leonis ex auro purissimo gestat dorso lapidem onichi-
num arte pulcherrima cavatum, qui ex studio artificis ita in-
haeret leoni, ut manu facile possit in gyrum verti, nec tamen
auferri. Porro reliquiarum sanctarum quas ejusdem loculi
cum illo incluserat hospitium, solum caput beati regis Osvvaldi-
juxta caput gloriosi pontificis, sicut et ante fuerat, locarunt.
Nam caeterae, sicut praedictum est, inde elatae, alibi sollemniter
compositae in ecclesia, celebriter reservantur reliquiae. Clauso
ergo in suam thecam beati patris corpore, eam panno ex lino
grossiore, quem totum cera infuderat, undique circumdatam,
usque post altare, ubi prius requieverat, retulerunt, Dominum
virtutum benedicentes in operibus Suis ,- Qui facit mirabilia solus 3
Cujus magna opera exquisita in omnes voluntates Ejus! Interea
promulgato longe lateque venturae Translationis die, ingens fit
undecumque Dunelmum usque populorum concursus 3 sicut
diversae dignitatis et aetatis, ita et professionis, saecularis vide-
licet vitae et spiritualis, personae perplures, qui, agnito incor-
rupti tam longo tempore eorporis miraculo, plurimum in Domino
laetantur, Eique laudis et gratiarum actione reddita, sua ex-
ultant tempora tantae virtutis ostensione visitari. Inter hos
quidam, ex numero abbatum qui advenerant, in his quae facta
fuerant injuriam sibi calumniabatur illatam 3 arguens impro-
vidae temeritatis fratres ecclesiae, qui, se inconsulto nec adhibito,
tale tamque insolitum opus per se ausi fuissent aggredi. Opor-
tere namque aiebat se, cum vicinus esset, futurum hujus facti
participem advocari; cujus assertione testimonium veritatis pos-

²' An adaptation from several passages in the Psalms.
O

