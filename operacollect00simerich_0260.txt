170 HISTORIA TRANSLATIONUM

que sibi transverberans ad cor usque suum pertingeret, sibi
visum esse protestabatur. Nec plura locutus, in terram corruens
volutabatur3 sicque gemendo, ululando, dentibusque stridendo
quani graviter cruciaretur, tam audientibus quam intuentibus
patefecit. Denique a suis ad hospitium deportatur, nec unum
postea verbum proloquens, in eisdem tormentis ad diei tertii
eandem usque horam supervixit. Sed et illo tandem ita de-
functo atque sepulto, talis tantusque de tumulo ipsius faetor per
dimidium spatium anni exhalavit, ut viae transitum per id loci
omnes fugerent. Hoc ergo exemplo Comes ipse cum caeteris
omnibus, quibus haec longe lateque tunc innotuerant, perter-
ritus, non hunc ulterius capere praesumebat, sed postea non
parum honorare incipiebat. Tum quoque omnes qui ut a
monasterio abstraherentur se vel saltem consensisse memine-
runt, similem sibi metuentes ultionem, collata de rebus suis
auri et argenti gemmarumque non modica quantitate, super
beatissimi Confessoris sepulcrum offerebant, multis cum lacri-
mis veniam implorantes, et nil tale ulterius se praesumpturos
jurantes. Mox itaque ex hac ipsarum oblatione mirifici operis
crux, et incomparandi pretii textus Evangeliorum auro gemmis-
que perornantur, quae in eodem monasterio ad hujus facti
monumentum usque in praesens servantur. Haec quoque sic
gesta fuisse ut scribimuS, a fratrum qui videre et ipsius ore qui
sic evaserat non semel audivimus.

VI.

QuomodO, corpore ipsius ad Liudisfaruensem insulam propiu-
quante, fluctus empectuverz'nt quousque omues· siccis pedibus
transirent.0

Exacto deinde paucorum numero annorum, cum excellentis-
simus rex primus Willelmus regnare coepisset, Comitem quen-
dam, Rodbertum vocabulo, Northamumbranae regioni praefecit.
Hic, cum in Dunelmum venisset, ab his quibus dominari debu-
erat circumventus, mox cum suis omnibus crudeliter ob suam
occiditur crudelitatem. Non enim ut rectores et defensores se
regionis exhibebant, sed rapinis et stupris etiam in legitima
saeviebant matrimonia: unde rex indignatus, ut praesumptores
illi digna ultione plecterentur, exercitum illuc direxit. Quod
ubi eorum auribus rumor ingesserat, innocentes aeque ut no-
centes fugam parant, isti ne quod meruerant occiderentur, illi
ne dum innocentes esse nescirentur pro nocentibus punirentur.

⁰ This miraole is detailed by Symeon in chapter 1.

