HISTORIA REGUM. 51

Et aliud :

“ Quis illos igitur putet beatos,
Quos miseri tribuunt, honores ?’'

Cumque perversi raptores viriliter operibus desudarent, advenit
protinus Ethelwlf, Bearrocensis regionis incliti vigoris dux, cum
suis agminibus centuriatus, et trilicis toracis circumdatus. Cer-
nens autem multitudinem barbarorum princeps Christianorum
populorum, dixit suis, “Horum numerosus est exercitus, sed
tamen est spernendus. Qui si aliquando contra nos aciem
struens valentior incubuerit, noster quidam dux, qui Christus
est, fortior illis est. Obviant denique Christiani Danis confi-
dentes in tuitione Christi nominis,” Dux praefatus suos hortatur
praecipue ut resisterent adversariis, constitutus cum suis inclitis
legionibus in 1000 qui appellatur Englafeld. Ubi dimicatum est
satis atroci bello, quo ex utraque parte ceciderunt vulnerati
multi et occubuerunt. Occubuit ibidem quidam princeps Dano-
rum cum magna multitudine sui exercitus3 caeteris fuga elapsis,
*Christiani victoriae palmam adepti sunt, et loco funeris dominati
sunt.

His ita peractis, post, bis binis dierum curriculis expletis,
rex praepotens Etheredus ac frater ejus Elfred, adunatis exerci-
tibus copiosiS, ut regum est potestas et virtus, ad Readingum
venerunt, desiderantes aut gloriose vivere in regno, aut in bello
occumbere pro Christo. Cumque armipotens rex Ethelred cum
fratre dilectissimo ad portam arcis pervenissent, caedendo et
prosternendo hostes ante et retro, Pagani 0 contra caedebant
hostica rabie resistentes. Sed heu, pro dolor! victoriam eo die
inimici Anglorum assumebant. AEthelwlfus, quoque, Bearro-
censis, qui prius ut leo fremuit in bello, tunc cum caeteris fide-
libus occubuit in Christo. Quo dolore et verecundia Anglorum
populus commotus, auxilium implorabant angelorum, ut eis
dignarentur impendere adminiculum Divini adjutorii. Iterum
enimvero post quatuor dies contra praefatos inimicos exercitum
commovent, arma arripiunt, statuunt legiones in 1000 qui dicitur
Ecscesdun, quod Latine Mons Fraxini potest reverenter inter-
pretari. Ibi autem totis viribus et plena voluntate ad praelium
prodeunt viri famosi ad bella fortissimi.

Dani quoque, ut sunt astuti, in duas se turmas dividentes,
viriliter pugnare cum suis. Habebant et ipsi duos reges mul-
tosque duces, qui, cauta ratione utentes, mediam partem exercitus
duobus regibus concedebant, dimidiam vero omnibus ducibus.
Quod Angli cernentes constituunt et ipsi duas turmaS, et nia-
chinas, et machinatorum propugnacula. AElfred autem rex
promptissime cum suis legionibus procedit ad bellum, sciens

132

