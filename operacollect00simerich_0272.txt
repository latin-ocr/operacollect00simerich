182 HISTORIA TRANSLATIONUM

invisere potuisset, fama namque divulgante compererat ibidem
crebro miracula fieri, crebro quocunque incommodo detentos
curando relevari. Itaque, tametsi longa molestia tabefactUS,
longi laborem itineris aggreditur, perveniensque Dunelmum
quo decuit honore suscipitur. Ibi quoque solito laborans incom-
modo, febrium valetudine aliquamdiu concutitur, sed repente
meritis Sancti Cuthberti ad integrum saluti redditur. Denique
ante sepulcrum ejus dum pervigil in precibus noctem trans-
sigeret, quasi praesentia Sancti corporis exterrita, pestis aufugit,
nec ultra hominem tangere aliquatenus praesumpsit. Cui rei
tot testes esse noscimur, quot ipsi pretioso Confessoris corpori,
licet indigni, deservimus 3 qui et, orante ad tumbam illius in-
firm0, Nocturnae Laudis officia persolvimUS, et, post, cum eodem
illius sanitati congaudentes, Deo gratias in Sancto Cuthberto
decantavimus. Paucis post diebus resumens iter, suos, quos
infirmus reliquit, in suae sanitatis miraculum stupentes et con-
gratulantes reddit.

XIV.

Quomodo quidam qui asinario eccle-eice Sancti Cutkbertz' cin-qulam
tulerat repente oculos doluerit.

Aliud quoque sed non alio tempore, in ipsius admirandae
sanctitatis praeconium, subito accidit miraculum. Puer ecclesiae,
qui asinis custodiam adhibebat, profuturam pabulo illorum
herbam desecuerat. Quo labore et aestu fatigatus meridiano,
mollibus in pratis ac suave olentibus in somnum citius resolvitur.
Interea extraneus quidam, qui cum aliis socius operis aderat,
admota leniter manu, dormienti cingulum solvit, eoque ablato
quod ceperat, libere opus repetit. Nec enim sceleri impedi-
mento esse poterat, quem sopor gravis sensibus abduxerat.
Evigilans tandem rem quam non parvi pendebat, quasi magnum
quid perdidisse se indoluit. Ubi circumquaque requirens nus-
quam invenerat, mox furti suspicio animum agitat. Postremo
crimen quidem non suspicione sed certo in se factum agnovit,
sed cui ex pluribus id imponeret incertum habuit. Interea
dum sollicitus ab universis requireret cingulum, signis eviden-
tibus accipit furis indicium. Quem suppliciter ut suum sibi
reddat expetit, sed, contemptus, nil praeter verborum contumelias
recipit. Nec sic quidem ille a prece desistens 3 “ Quandoqui-
’ “ dem,” inquit, “ nec misericordia nec justitia te movet, quaeso
“vel Sancti Cuthberti reverentia mihi meum a te impetret.
“Per ipsum ne mihi rapinam facias obsecrO, cujus ecclesiae
“ servitiis quotidie debitum mei laboris impendo.’' At ille, qui
multum parvo lucro deliquit, ex contemptu pretiosissimi Con-

