VITA s, MARGARETAE REGINAE. 247

justitia ejus manet in soeculum soeculz's Quis autem enumerando
explicare poterit quot et quantos dato pretio libertati restituerit,
quos de gente Anglorum abducens captivos violentia hostilis
redegerat in servos? Nam et occultos exploratores quaqua-
versum per provincias Scottorum miserat, ut, videlicet, qui
captivorum duriori premerentur servitute, etÎ‡ inhumanius tracta-
rentur, ubique perquirerent, eique subtiliter, ubi, et a quibus
affligerentur, renuntiarent: talibus ipsa ex intimis visceribus
compatiens, celeriter subvenire, et redemptos ad libertatem
festinavit renovare.

Quo tempore in regno Scottorum plurimi, per diversa loca
separatis inclusi cellulis, per magnam vitae districtionem, in
carne, non secundum carnem, vivebant : Angelicam enim in terris
conversationem ducebant. In his regina Christum venerari,
diligere, suoque crebrius adventu et alloquio visitare, atque
illorum se precibus satagebat commendare. Et cum non im-
petrare posset, ut ab ea terrenum aliquid vellent accipere, pete-
bat obnoxius, ut ei aliquid eleemosynae vel misericordiae facien-
dum dignarentur praecipere. Nec mora: quicquid illorum
voluntatis erat devota implevit, vel pauperes ab egestate re-
creando, vel quosque afflictos a miseriis quibus oppressi fuerant
relevando. Et quoniam Sancti Andreae ecclesiam advenientium
undique populorum religiosa frequentat devotio, super utraque
littora maris, quod Lodoneiam dividit et Scotiam, habitacula
construxerat, ut, post laborem itineris, peregrini ac pauperes
illuc requieturi divertere posscnt3 ibique omnia, quae reficiendi
corporis necessitas exposceret, parata invenirent. Siquidem
ministros ad hoc solum ibidem constituerat, ut quaeque adveni-
entibus necessaria fuissent parata semper haberent, eisque cum
magna sollicitudine ministrarent. Quibus etiam naves delega-
verat, ut euntes et redeuntes transferrent, nec aliquod transvec-
tionis suae pretium ab his qui transferendi fuerant unquam

exigerent.

X.

Qualiter ante Dominicum Natale et in Quadrayesima vitam con-
sueverit ducere.

oDe venerabilis reginae quotidiana conversatione, de quoti-
dianis ejus misericordiae operibus aliqua jam dixi 3 nunc qualiter
ante Dominicum Natale quadraginta dies, et totum Quadrage-
simae tempus solita fuerit ducere, breviter temptabo dicere.
Cum principio noctis paululum requievisset, ecclesiam ingressa,

f 2 Cor. ix, 9. g A red letter,

