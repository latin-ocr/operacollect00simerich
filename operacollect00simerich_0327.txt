VITA S. MARGARETAE REGINAE. 237

ΙΙ.

Quam nobili prosapia genealoyz‘am dumerz't.

[Quoniam igitur de illius,] quam in Christo habuerat,
mentis nobilitate, mihi est dicendum, de illa quoque, quo
secundum saeculum claruerat, videtur aliquid praemittendum.
Ejus avus extiterat rex AEdmundus, qui pro eo quod pugnandi
strenuus et invincibilis erat hostibus, ab excellentia virtutis con-
traxerat insigne nominis 3 nam quod Latine dicitur Ferreum-
Latus, Anglorum lingua est appellatus (blank). Cujus frater
ex patre, non autem ex matre, piissimus ille atque mansue-
tissimus fuerat Edwardus, qui se patrem patriae exhibuerat 3 et
alter quodammodo Salomon, id est pacificus, magis pace quam
armis regnum protexerat. Gerebat animum irae victorem,
avaritiae contemptorem, superbiae prorsus expertem. Nec
mirum: nam sicut a majoribus gloriam dignitatis, ita vitam
quoque honestatis quodam quasi haereditario Jure est assecutus:
Rege Anglorum AEdg aio, et Comite Normannorum Ricardo,
avis, non solum nobilissimis, sed etiam religiosissimis, pro-
genitus. Quorum Eadgarus, ut quantus in saeculo, qualisque
fucrit in Christo breviter agnoscatur, rex simul et justitiae ac -
pacis amator futurus praesignabatur. Nato enim illo, audivit
beatus Dunstanus beatos in caelo Angelos gratulantes, et cum
magna gratulatione psallentes 5 ‘⁶ Sit pax, sit magna Anglorum
“ ecclesiae laetitia, quamdiu puer natus regnum tenuerit, et Dun-
“ stanus mortalis vitae viam concurrerit.” Ricardus quoque,

genitor genitricis ipsius Edwardi, Emmae, tanto nepote dignus
⁸ effulserat, vir per omnia strenUUS, omnique praeconio laudandus.
Nemo etenim de suis progenitoribus, vel in Comitatus honore
felicior, vel in religionis amore ferventior. In summis divitiis
positus, spiritu, velut alter David, erat pauperrimus, dominus
populorum constitutus, servorum Christi servus fuit humillimus.
Inter alia quae, in suae religiosae devotionis monumentum,
fecerat, nobile illud Fiscannense monasterium pius Christicola
contruxerat; in quo ipse, saecularis quidem habitu, sed mo-
nachus actu, saepe cum monachis conversari, eisque inter man-
ducandum cibos cum silentio apponere, et potum consueverat
ministrare; ut, secundum Scripturam, quanto magnus erat,
tanto se in omnibus humiliaretst Cujus magnificentiae ac vir-
tutum opera qui plenius nosse desiderat, Gesta Normannorum,²'
quae etiam ipsius acta continent, legat. Ab his tantae clari-
tudinis et excellentiae progenitoribus, nepos Edwardus in nullo

g Small red initial. '¹ Eccl. iii. 20.
¹' See. Duohesne.

