SANCTI cU'rHBERTI. 197

trectasse omnibus qui advenerant populis pandebant. Nova illi
exultatione ad agendas Deo gratias accenduntur qui suae devo-
tionem mentis dignatus est remunerare tanta gratiae caelestis
manifestatione. J am dies in altum processerat et episcopus,
multa quae praesentis negotii non postulaverat causa interserens,
longioris multos sermonis fecerat taedere. Sed cum tanta esset
caeli serenitas ut nullum venturae puviae signum in aere appareret,
tanta coeperunt inundatione subito imbres ruere, ut confestim
interrupto sermone loculum sancti corporis fratres corriperent,
et ecclesiae concite inferre festinarent. Quo illato, pluvia con-
tinuo cessavit, ut hinc nimirum daretur intelligi, Deo non esse
placitum famuli sui sacrum corpus aliquanto diutius extra
sancta loca detineri. Sed et hoc nullatenus silentio praetere-
undum videtur, quod cum tanta esset effusio pluviae inundantis,
non tamen vel ornamenta ecclesiae, quae tunc omnia fuerant
exposita, vel vestes quorumlibet, qui tunc cultius procedebant,
ullam ex pluvia vel decoris sui vel usus contraxerint laesionem.
Collocato ergo ubi decenter paratum fuerat corpore beati ponti-
ficis, resultante laudibus Dei ecclesia, sollemnis celebratur missa,
peractisque in salutem fidelium sacro-sanctis mysteriis, ad pro-
pria remearunt cum qaudiO, glorificantes et laudantes Deum in
omnibus quoe viderant et audierant.²⁷ Facta est haec incorrupti
corporis manifestatio sive Translatio post annos depositionis ejus
quadringentos decem et octo, et quinque menses, et duodecim
dies: hoc est anno ab incarnatione Domini millesimo centesimo
quarto, qui est quintus annus regni Henrici 3 episcopatus vcro
Rannulfi sextus. Ab origine vero mundi fuerant tunc anni
transacti sex millia trecenti treS.

XIX.

Quon'zodo, ipso die Translatz'om's ejus, tactu loculi corporis ipsius,
abbas devotus ab infirmitate diutina manus succ sit curatus.

Venerat inter alios supradictos abbas monasterii Sancti
Albani‚w suprascriptae Translationis minister devotuS, qui beatum
Cuthbertum multo semper excoluit amore, ejusque sepulcrum
saepius fuerat solitus invisere. Is per multum tcmporis sinistrae
manus gravi tenebatur incommodo, ut nec missas celebrare, nec
aliud quippiam operis facilc sine alterius auxilio posset peragere.
Cui medicorum quidem sedula aderat sollicitudo, sed nullius
industria quicquam remedii poterat conferre. Itaque collecto

¹⁰ {nIltlflSzSuAgiJndel and Gale, the abbat's name, Ricardus, is inserted.

