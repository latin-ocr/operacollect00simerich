SANCTI cU'rHBERTI. 201

integritatis damnum praeferente. Statutus dehinc in pedibus
cum equo subvehi non posset, baculo coepit nutante gressu
attemptare incessum, atque ita progrediendO, depulsa paulatim
membrorum tabetudine, vultu vivacior, totoque fit corpore
vegetior. Post modicum solidiori incessu sine adminiculo sus-
tentantis baculi longiuscule procedens, recepto tandem ad in-
tegrum omnium vigore membrorum, sociis laboris atque itineris
sese alacris adjutor adjunxit, omnino laborans ne campanae,
quae sibi opprimendo nocuerat, aliquid forte in ducendo nocivum
accideret. Tunc frater ex tam insperata rei mutatione con-
versus in gaudium, multo uberius tantum Dei beneficium ex-
periendo exultat quam prius per periculum desperando dolu-
erat. Intellexit namque Dei auxilium per beati Cuthberti
merita celeriter adesse, ubi humana virtus et industria nil pote-
rat prodesse. Fit itaque laetus ex jam facta miraculi novitate ,-
fit etiam securus de itineris quod supererat prosperitate. Red-
dita ergo Omnipotenti Deo gratiarum actione, coepto itinere
proficiscitur, habens gaudentem comitem viae quem ad in-
opinatam salutem a summo receperat periculo vitae, qui ipsa
die a loco ubi in confinium mortis pervenit, decem miliaria
corpore integer et viribus pedes ipse peregit. Sponte namque
se ad laborem ingerens, campanam longo usque Dunelmum
itinere comitatur, ubi ad sui sepulcrum ereptoris suppliciter
prostratus, Salvatori omnium Christo gratias reddidit, Qui eum
per interventum Sui sancti Confessoris, cum in mortem cecidit,
ad vitam revocavit.

