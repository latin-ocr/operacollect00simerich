HISTORIA REGUM. 55

pepigit, ea conditione ut ab ejus regno discederent, obsides
accipiendo. Ipsi vero, more solito obsides et juramenta non
servantes, nocte quadam, foedere dirupto, ad Exancestriam di-

verterunt, quod Brittannice dicitur Cairwisc, Latine, Civitas
Aquarum.'²

DCCCLXXVII.

Anno Dominicae incarnationis Dccc.lxxvij, nativitatis autem
Elfredi xxvij, exercitus ipse nefandus Exancester dereliquit,
Cippanham regiam villam adiit, ibique hiemavit. AElfred vero
rex his diebus magnas sustinuit tribulationes et inquietam vitam
agebat.i Rex ElfreduS, apto confortatus oraculo per Sanctum
Cuthbertum, contra Danos pugnavit, et sic, quo ipse Sanctus
jusserat tempore et loco, victoria potitus est, semperque dein-
ceps hostibus terribilis et invincibilis erat, Sanctumque Cuth-
bertum praecipue honori habuerat.j Qualiter hostes vicerit
paulo post hic legitur.

Eodem denique anno Inguar et Healfdene cum bis denis ac
ternis navibus, de Demetica regione, in qua hiemaverant, egressi
ut lupi feroceS, post multas ibi Christianorum strages patratas,
post combustiones coenobiorum, ad Domnaniam enavigaverunt,
et ibi a regis ministris fortissimis cum mille ducentis viris occisi
sunt ante arcem Cynwith,'⁶ quia in eadem arce perplurimi regis
famuli, ut dictum est, se concluserant causa refugii. Rex autem
Elfred, in Domino Deo confisus, cum paucis agminibus stipatus,
fecit arcem in loco qui appellatur Ethelingalge, in quo habitans
cum suis commilitonibus hostes frequenter infatigabiliter con-
trivit ab arce. Hoc egit tempore resurrectionis Domini nostri
J esu Christi. Qui egressus ab arce, viribusque susceptis, post,
septem videlicet septimanis dierum et monade, hoc est quinqua-
ginta diebus suppletis, venit ad petram Ecgberti, quae est in
orientali parte saltus qui Anglico eloquio dicitur Mucelwudu}
Latine vero Magna Silva, Britannico more Coitmawr. Ibi ergo
obviaverunt regi dilectissimo omnes accolae Sumortunenses ac
Wiltunenses, necnon Huntunenses, visoque laetati sunt immenso
cordis tripudio, quasi redivivum ipsum suscipientes, Post ter-

ἢ Asser. ·’ vel ducebat interlined.

,- This reference to the protection afforded by St. Cuthbert to King Alfred is
notin Asser. See Symeon's History of the Ghurch of Durham, book ii., c. 10.

¹² Cynuit—Asser.

¹ Mucelwudu is written in the MS. Mucelpurlu, the scribe having fallen into
the general error of confounding the Gothic ¹m with the letter p. This mistake
is complicated by the d having been written so as to resemble the letters r l.
There is no doubt as to the name really intended as it occurs both in Asser, and
in the “ Recapitulation” in the present compilation. Coit-Maur, again, by the
same confusion of w and p, has been written Coit-Mapur.

