156 DE osssnssmNE DUNELMI

regnum suum rediit, copulata sibi in conjugium Emma Ricardi
comitis Normannorum filia. Post aliquantulum temporis Cnut
filius supradicti regis Danorum Swein, cum infinita multitudine
veniens in Angliam regnaturus, ad supradictum Comitem misit
Vcthredum, rogans, ut ad suum auxilium contra regem AEthel-
redum cum omnibus quos posset sibi occurreret, totum honorem
suum et multo majorem sub ipso habiturus si eum adjuvaret.
Erat enim idem Comes magnae potentiae, utpote comitatum
Eboracensium et Northanhymbrorum habens. At ille, nullo
modo id facere volens, respondit, pessimi hominis esse talia
contra dominum et generum suum facere. “Nullius rei
“ gratia,” inquit, “ hoc agere volo, quia nec debeo ,- AEthelredo
“ regi quamdiu vixerit fidem servabo, Est enim dominus meus
“ et socer, cujus dono divitias et honores satis habeO. Illius
“traditor nunquam er0.’' Itaque Cnut nullum de Vcthredo
auxilium habuit. Defuncto autem rege AEthelredo, cum totius
Angliae regnum Cnut arripuisset, ad praedictum Comitem misit,
praecipiens ut ad se sicut ad dominum suum veniret. Ille,
accepta securitate eundi et redeundi, perrexit. Die statuto cum
intrasset ad regem de pace locuturus, per insidias cujusdam
potentis nomine Turebrant cognomento Hold, milites regis qui
post velum extensum per transversum domus absconditi fuerant,
subito prosilientes loricati, in Wiheal, comitem cum suis xl viris
principalibus qui secum intraverant obtruncaverunt. Quo
occis0, frater ipsius Eadulf, cognomento Cudel, ignavus valde et
timidus, ei successit in comitatum. Timens autem ne Scotti
mortem suorum quos frater ejus, ut supradictum est, occiderat,
in se vindicarent, totum Lodoneium ob satisfactionem et firmam
concordiam eis donavit. Hoc modo Lodoneium adjectum est
regno Scottorum. Sed Eadulfo post modicum mortuo, Aldredus,
quem praedictus comes Vcthredus genuerat ex Ecgfrida Alduni
episcopi filia, de qua supradictum est, solius Northumbriae comi-
tatum suscepit, patrisque sui interfectorem interfecit Ture-
brandum. Hujus Turebrandi filius Carl et Aldredus comes
gravibus exagitati calumniis, dum hinc et inde utrinque insidia-
rentur, tandem amicorum instantia reducti in concordiam,
alterna sese satisfactione mediantibus amicis placabant: atque
adeo in amorem alterutrum sunt adunati, ut fratres adjurati
Romam simul tenderent. Sed diutina maris tempestate im-
pediti, coeptum iter relinquentes domum sunt reversi. Carl
magnifice satis et accurate Comitem suscepit in domum suam,
sed post exhibita convivia dum eum nihil mali suspicantem
quasi honoris gratia deduceret, in silva quae Risewde vocatur
interfecit, ubi usque hodie locum occisionis ejus parvula (16
lapide crux ostendit. Interjecto tempore nepos Aldredi comitis

