14 SYMEoNIs DUNELMENffis

Eodem vero anno reverendae memoriae Acca episcopus sub-
levatus est in regionem viventium.⁷'² Erat ipse beatus strenuis-
simus actu, et coram Deo et hominibus magnificus. In eccle-
siasticae quoque institutionis regulis sollertissimus extiterat, et
usque dum praemia piae devotionis capiat existere non desistit,
utpote qui a pueritia in clero sanctissimi atque Deo dilecti
Bosa, Eboracensis episcopi, nutritus atque eruditus est. Deinde
ad Wilfridum episcopum spe melioris propositi adveniens,
omnem in ejus obsequio usque ad obitum ejus explevit aetatem.
Cum quo etiam Romam veniens, multa illic quae in patria
nequiverat ecclesiae sanctae instituta utilia didicit, et suis sub-
jectis tradidit. Sustollitur Sanctus de praesenti saeculo xiij
kal. Novembris, cujus perducitur spiritus ab Angelis ad
bravium supernae felicitatis 5 corpus vero ejus ad orientalem
plagam extra parietem ecclesiae Haugustaldensis, quam xxiiij
annis pontificali rexit dignitate, sepultum est 3 duaeque cruces
lapideae mirabili caelatura decoratae positae sunt, una ad caput,
alia ad pedes ejus In quarum una, quae scilicet ad caput est,
literis insculptum est, quod in eodem loco sepultus sit. De quo
loco post annos plusquam ccc depositionis suae a quodam pres-
bytero Divina revelatione translatus est, ac in ecclesia intra
feretrum condigno honore positus est. Ubi usque hodie in
magna veneratione habetur. Ob cujus sanctitatis meritum
omnibus demonstrandum casula et tunica et sudarium, quae cum
sanctissimo ejus corpore in terra posita erant, non solum speciem
sed etiam fortitudinem pristinam usque in hodiernum diem
servant. Inventa est etiam super pectus ejus tabula lignea
in modum altaris facta, ex duobus lignis clavis argenteis con-
juncta, sculptaque est in illa scriptura haec: Alma? Trinitati,
Ayioe Sophiae, Sancta> Mariae. Utrum vero reliquiae in ea positae
fuerint, vel qua de causa cum eo in terra posita sit ignoratur.
Attamen absque rationabili devotionis causa, summae vene-
rationis cultu cum sancto ejus corpore nequaquam esse condita
creditur. Vestimenta vero ejus praedicta fratres ejusdem Ha-
gustaldensis ecclesiae aliquotiens populo monstrare solent, a quo
cum omni devotione deosculantur.

Plurima vero miracula de Sancto Acca etiam vulgo nar-
rantur, quae omnia scripto explicare perlongum est. Aliquam
tamen de illis memoriaen breviter commendare libet, videlicet
quam mirabiliter ac terribiliter adversarios sUOS, pacem ecclesiae
in qua requiescit infringere temptantes, vel ipsam ecclesiam
funditus evertere molienteS, crebro coercuerit, et qualiter re-

²'² S. G. 73¹7. The legend of Acca is undoubtedly an interpolation, and cer-
tainly not the work of Symeon. See Preface.
⁷¹ An interlineation.

