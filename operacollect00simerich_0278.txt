188 HISTORIA TRANsLA'rmNUM,

ulterius ab homine furoris esse videbatur non justitiae. Quos
per ecclesiae villas securitati opportunas dispositos et securOS, ct
rerum necessariarum sufficientes reddidit 3 donec, sopito qui
mortem eis intentaverat rumore, repatriarent, nave propria cum
toto apparatu ultro ecclesiae relicta.

XVIII.

Quomodo >post ccco.x et viij annos corpus beati Cuthbertz· incor-
ruptum sit inventum, et in novam ecclesiam translatum.

Inter haec tam frequentium miraculorum opera non eadem
apud omnes tam de praesentia sacri corporis beati Cuthberti,
quam de incorruptione habebatur opinio. Alii namque illud
multo ante hanc aetatem Vi quadam occulta alio translatum
vanis sibi conjecturis somniabant ,- atque sepulcrum, licet nunc
talis depositi careat commendato, non tamen evacuari virtutum
gloria, sed, ad indicium pristini inhabitatoris, nunc quoque
celebriter effulgere miraculis. Alii autem sacras quidem reli-
quias ibidem contineri, sed humani corporis compagem per tot
saeculorum volumina indissolutam permanere jura dicebant ex-
cedere naturae. Et, licet virtus Divina omnibus quod vult et
quomodo vult imperet naturis, hanc tamen in hujus corporis in-
corruptione nullius qui vel manu vel visu explorasset testimonio
sibi patere. Atque ideo difficile sibi de hoc, quamlibet sancto
corpore, credere inexpertum, quod raro paucissimis aliorum
Sanctorum corporibus noverant concessum. Taliter his abla-
tionem sancti corporis conjectantibus, illis incorruptionem non
admittentibus, affirmantium illud et adesse et incorruptum per-
durare fratrum fidei detrahebatur, ideoque pudor aliquantisper
anxius ingerebatur. Quapropter ipsi fratres, mentibus ad Deum
ac precibus conversi, orabant ut Qui est mirabilis in sanctis
suis,m Hic Sese, ostensione tantae virtutis, mirabilem ostenderet,
et dubium in dubiis indiciis nomini Suo dans gloriam excluderet.

Interea ecclesia, quam quondam Guillelmus episcopus fun-
daverat, non parva ex parte perfecta, venerabile patris Cutliberti
corpus in hanc fuerat transferendum, et dignae venerationis
gratia in loco, quem studiosa manus artificum adaptaverat, de- >
center recondendum. Imminente itaque iiij kal. Septembris,
die scilicet qui ad sollemnem Translationem fuerat praefinitus,
inierunt consilium fratres, ut, quoniam nemo supererat qui per
experimentum edoceret, ipsi, quantum Deo permittente liceret,
qualiter circa corpus sanctum singula composita, qualiter ordi-

ἠ Psalm lxvii. 36.

