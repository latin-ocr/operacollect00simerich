SANc'rl cumssssum. 191

mensuram loculi in latum et longum sese extendenS, ea quae
subter erant universa cooperuerat. Habuerat autem immissos
sibi duos, unum a capitis, et alterum a parte pedum ex ferro
circuIOS, per quos hanc levantibus nullum difficultas facer’et im-
pedimentum. Certum erat sub manibus esse quod quaerebant,
sed, utrum id inter manus tractarent, incertum habebant. In-
erat namque illis ex amore desiderium videndi atque tractandi
quod dilexerant, sed ex conscientia peccatorum timor illos ne
id auderent repellebat. Ita inter haec duo dubii pendebant,
ut pene nescirent quid magis vellent. Qui taliter titubanteS,
jussione Prioris et hortatione fratris praedicti roborati, tabulam
quandoque levant 3 ablatoque quod proxime post tabulam sacras
cooperuerat reliquias lintheamine, suavissimi odoris fragrantiam
naribus trahunt. Et, ecce! beati patris venerabile corPUS,
scilicet fructum desiderii sui, reperiunt, quod, in dextro latere
jacens, tota sui integritate artuumque flexibilitate dormientem
magis repraesentabat quam mortuum. Quo Viso, pavore percel-
luntur ingenti, et paulo longius recedentes, non ausi sunt quod
patebat intueri miraculum. Coeperunt flexis crebro genibus
pectora pugnis tundere, et, oculis cum manibus in altum levatis,
saepius inclamare “ Miserere nostri, Domine, miserere.'' Inter-
dum id quod singuli viderant, ac si non vidissent, sibi vicissim
nuntiare. Prostrati toto tandem corpore, lacrimis ubertim
fluentibus, septem Poenitentialibus Psalmis supplicant Dominum,
ne in furore Suo eos argueret, neque in ira Sua illos corriperetfl
Quibus finitis, genibus ac manibus potius reptando quam
pedibus incedendo accedenteS, tot Sanctorum reliquias ibidem
conspiciunt, ut eas illius loculi angustia capere non potuisset,
nisi sanctum patris corpus in latuS, ut dictum est, decumbenS,
largius eis una secum quiescendi spatium hinc et inde permit-
teret. Quas profecto reliquias, ut in veteribus libris legitur,
constat esse caput gloriosi regis et martyris Oswaldi, ossa
quoque venerabilium confessorum Christi ac sacerdotum, Aidani
videlicet, et successorum ipsius venerandi patris Cuthberti,
scilicet Eadberti, Eadfridi, et Ethelwoldi. Praeterea et ossa
Venerabilis Bedae, qui Vitam beati Cuthberti dilucide conscrip-
serat, una cum illius corpore hospitium quietis habuerant, quae
pariter continebat sacculus de 11110. A quo autem de Giruum,
ubi post illius obitum sepulta fuerant, illuc translata sint, alibi
plane habetur scriptum. Qui enim ossa beati Boisili ipse et
doctoris Bedae sibi revelata in Dunelmensem ecclesiam com-
portavit, sed diversis in locis ejusdem ecclesiae ea collocavit.
Aliorum quoque Sanctorum plurimae ibidem reliquiae sunt

vPsalm vi. 2.

