196 HISTORIA TRANSLATIONUM

quae circa illud fuerant contingendum quisquam praeter abbatem
de Sagio manu admoveret. Caeteros jubet propius assistere,
et visu potius quam contactu veritatem rei experiendo capere:
fratres quoque monasterii praecepit indesinenter adesse et vigil-
anti semper obtutu observare, ne vel particulam fili indumen-
torum quae corpus obvolveran t, ullo modo aliquis auferret. Fiunt
quae jussa fuerant, Memoratus abbaS, uno ejusdem ecclesiae
⁴ fratre se juvante, involuta explicans vestimenta circa venerandum
caput, utraque illud manu cunctis aspicientibus paululum erexit,
et in diversas reflectendo partes integra omnibus juncturis colli
compage reliquo id corpori cohaerere invenit. Deinde, manu
admota, firmius aurem trahens et retrahens, et post hoc alias
quoque corporis partes manu perscrutante explorans, solidum
nervis et ossibUS, cum carnis mollitie repperit corpus. Id etiam
per caput tenendo concutiens, adeo in sublime erexit, ut in habi-
taculo suae quietis pene sedere visum fuerit. Et ne quid diligentiae
inquirentis deesset, circa pedes quoque et crura eandem studuit
experiri integritatem. Fuerant autem nonnulli qui hoc aliquanto
diutius intueri paventes, positis super oculos manibus exclama-
rent eum plusquam res postularet veritatis exequi probationem,
cujus tam evidenter ipse tenuisset certitudinem. Cum ergo
incorruptionis miraculum satis superque pius inquisitor explo-
rasset, elevata in medium voce proclamavit, “Ecce !'' inquiens,
“ fratres, hoc corpus jacet hic quidem exanime, sed ita sanum
“ et integrum, sicut ea die qua, caelestia petens, id sancta
“ reliquerat anima.” Diligenter deinde compositis, sicut ante
fuerant, omnibus, fratres monasterii veraces et fide digni ab
omnibus praedicantur, et ille qui eis non credendum judicaverat,
simul cum aliis hoc, quod ante abnuerat, credendum, sive volens
sive nolenS, affirmabat. Jamque Te Deum Laudamus exul-
tantibus cunctis solemniter decantatO, omnibusque quae res
poposcerat decenter dispositis, corpus patris humeris portantium
excipitur, et in honorem Omnipotentis Dei cantantium voces
hymnis late concrepant caelestibus. Praecedentibus cum aliorum
reliquiis Sanctorum scriniis, cum ad ultimum venerabile beati
Cuthberti corpus cum festivioris obsequii apparatu efferretur
ostio, frequens qui foris exspectaverat populus, in lacrimas prae
gaudio resolutus, totus obviam ruit, ut portitores sancti corporis
vix in tanta constipatiOne procedere potuissent, et tanto clamore
commixtim orantium, exultantium, et exultando flentium, voces
premerentur cantantium. Circumeuntes autem novam extrin-
secus ecclesiam, ad orientalem ejus plagam stationem fecerunt,
ubi, sermonem faciente episcopo, astabant et ipsi, qui miraculum
incorruptionis inventae, quaejam per quadringentos decem et octo
annos in humano corpore perduraverat, se et vidisse et con-

