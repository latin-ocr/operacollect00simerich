HISTORIA REGUM. 47

et promissionem pecuniae spernenteS, paucis diebus extiterunt
quieti. Sed, o nefas! totam orientalem plagam Cantiae gentis
depopulati sunt. Sciebant majorem pecuniam se furtiva praeda.
quam pace adepturOS, quod et factum est.⁰

DCCCLXVI.

Sequenti vero anno, hoc est Dccc.lxvj, nativitatis autem
Elfredi xviij, Ethelred, frater Ethelbyrti regis, Occidentalium
Saxonum regni gubernacula suscepit. Eodem anno magna
Paganorum classis de Danubia Britanniae fines introiit, et sic ad
regnum Orientalium Anglorum, quod Saxonico dicitur eloquio
East-Engle, hiemavit, ibique ipse copiosus exercitus equestris
factus est, equitantes et discurrentes hac illac, praedam diri-
pientes enormem, non parcentes viriS, vel feminis, vel viduiS, nec
virginibus.

His diebus Elfredus clito jugi meditatione coepit Divinis
imbui doctrinis, qui miro patris matrisque amore supra omnes
fratres suos ab ipsis diligebatur cunabulis. Crescente denique
illo corpore in puerili aetate, forma caeteris suis fratribus decen-
tior videbatur, vultuque insignis renitebat et verbis refulsit
egregiis. Cervino quoque desiderio aestuabat sui cordis pene-
tralia suffundi, et thalamum pectoris sacris literis imbui. Sed,
pro dolor ! parentum ac nutritorum incuria illiteratus permansit
usque ad duodecimum suae aetatis annum. Saxonica quoque
po‘e‘mata gloriosus adolescens et futurus rex die noctuque discere
studuit, eratque docilis, in arte venatoria industris, in omni
peritia incomparabilis, Cum ergo quadarn die ejus dignissima
genitrix sibi et fratribus suis quendam Saxonicum poematicae
artis librum ostenderet, ait eis, “ Quisquis, carissimi filii, ves-
trum istum potuerit codicem citius discere, dabo ei ipsum.''
At ille, Divina inspiratione instinctus, et pulchritudine prin-
cipalis literae exhilaratus, ita matri respondit. “Verene,'’ sic
ait matri suae, “dabis ‘?” Ad haec illa arridens et gaudens
atque affirmans, “Dab0,” inquit, “dabo'' Mox autem tulit
librum de manu suae genitricis, magistrum adiit, libellum os-
tendit, et legit praeceptore ostendente. Post spatium non longi
temporis venit ante praesentiam dilectae matris, librumque me-
moriter recitavit. Ipsa vero grates immensas reddit Salvatoris
gratiae, agnoscens gratiam Dei esse in mente juvenis. Post
haec inflammatus Divini amoris desiderio psalmos perplurimos,
cursumque diurnum, id est celebrationes horarum, didicit ipse
devotuS, quos in uno volumine congregatos die noctuque in sinu
suo inseparabiliter portabat. O felix hominum genus! O rex

⁰ From Asser.

