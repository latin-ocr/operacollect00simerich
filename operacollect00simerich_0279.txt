sANc'ri CUTHBERTI. 189

nata essent explorarent 3 atque ad id die venturo transportandum
quaeque digna et convenientia viderentur, maturius praepararent.
Ne videlicet, cum hora festivae processionis institerit, aliqua ex
improvidentia difficultas impedimentum faciat ,- atque ita, ex
mora exspectationi universorum qui advenerint ingrata, agendis
sollemnibus obsequiis fiat injuria. Jussi ergo fratres, numero
novem, adj uncto sibi Priore ipsius ecclesiae, Turgoto, qui jejuniis
et obsecrationibus ad hoc sese praeparaverant, ix kal. Septembris
noctis initio, ante venerabilem sepulcrum prosternuntur, effu-
sisque lacrimis et precibUS, manus non sine timore ac tremore
apponunt, ut illud aperiant. Quo tandem instrumentis serrali-
bus patefacto, inveniunt stupentes arcam, quam ex omni parte
diligenter parata clavisque affixa ferreis coria totam obduxerant.
Quae videlicet arca, pondere sui et magnitudine, aliis quoque qui-
busdam indiciis facile dabat intelligi, intra sua claustra loculi
alterius depositum contineri. Sed hanc aperire cum diu timore
impediente dubitarent, supra-nominato Priore bis terque jubente,
confisi obedientiae virtute, inceptum opus repetunt, ac, dissolutis
ferreis ligaminibus, arcam quandoque aperiunt. Vident intror-
sus positum loculum de ligno, quem grossior de lino triplicis
texturae pannus undique circumdederat, ad mensuram staturae
virilis longum, ejusdemque generis tabula coopertum. Haere-
bant diu ; non enim satis elucebat utrum ipsum sancti corporis
hospitium esset, an et aliud adhuc sacras continens reliquias
intra se domicilium contineret. Tandem in se reversi, memores
dictorum Bedae, qui corpus beati Cuthberti a fratribus quondam
Lindisfarnensis ecclesiae post xj sepulturae annos incorruptum
inventum, atque supra pavimentum dignae venerationis gratia
reconditum describit 3⁷¹ horum, inquam, dictorum reminiscentes,
hanc eandem esse arcam animadvertunt, quae per tot annos
tantum caelestis depositi thesaurum conservasset.

Pariter ergo corruentes in terram, orabant suppliciter, ut sua
beatus Cuthbertus intercessione iram a se Omnipotentis Dei
averteret, si hanc aliquatenus ex praesumptione meruissent.
Inerat eis gaudium mixtim cum pavore, quia etsi ex audacia
timuissent offensam, ex certitudine tamen tanti muneris in-
gentem conceperant laetitiam. Agente itaque gaudio resol-
vuntur in lacrimas, et, gratiarum actione Domino reddita, desi-
derio suo satisfactum reputabant. Unde ad ipsa sacri corporis
secreta altius perscrutanda manus admovere videbatur temeri-
tatis, quam, ut putabant, secutura Divinitus ultio nullo modo
relinqueret impunitam. Remissa ergo intentione ulterius quic-
quam perquirendi, tractabant vicissim, quo et quam congruo

’¹ See Beda’s Life of S. Cuthbert, chapter xlii.

