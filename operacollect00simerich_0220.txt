130 sYMEONIs DUNELMENs1s

MCXXVIII.

Anno M.cxxviij mutata est abbatia de Selechirche ad Kel-
chou juxta Rochesburc, et fundata est ecclesia Sanctae Mariae
praedictis monachis TironensibUS, ubi eam pius rex David
magnis muneribus ditavit, multis ornamentis ornavit, praediis et
possessionibus amplis nobiliter dotavit.⁶

Rex Anglorum Henricus tenuit curiam suam apud Windere-
soram in Nativitate Domini. Transiit inde Lundoniam, ubi,
in Circumcisione Domini, jubente illo, archiepiscopi, episcopi,
abbates, rexque Scottorum David, comites et barones totius
Angliae juraverunt, ut, filiae suae Imperatrici fide servata, regnum
Angliae haereditario jure post eum servarent, nisi ipse moriens
filium de legitimo matrimonio sui haeredem relinqueret. Re-
ginae quoque juraverunt, ut quaecunque rex illi donasset, rata
semper custodirent ac immutata.

Carlo comes Flandrensis in Quadragesima, dum missam
audiens in oratione procumberet, circumventus ab insidiantibus
morte praeventus est, antequam mortem inferentes nosse pote-
rat. Cui fratruelis regis Henrici Willelmus, filius scilicet Rod-
berti fratris ejus, in comitatus honorem successit, Ludowici regis
Francorum adjutus quam maximo auxilio. Antea quidem
Fulco Andegavensium comes praedicto juveni suam desponsave-
rat filiam, sed propter consanguinitatem quam rex Henricus eis
inesse jurari fecerat, divortio factO, timentem insidias regis
Anglorum, patrui scilicet sui, juvenem rex Francorum suscipiens,
data sibi in conjugium sorore reginae affinitate sibi associavit,
et ob id in praedictum comitatum sustulit, jure sibi a parte
matris paternae attinentem. Siquidem Baldwini, Flandrensium
comitis filiam, rex Willelmus duxerat, ex qua Willelmum et
Henricum reges procreavit, et Rodbertum comitem Norman-
norum, cujus filius erat VVillelmus praedictus. Rex Henricus
intendens animum ad obtinendum comitatum praefatum, quasi
haereditario sibi jure debitum, a nepote, sicut jam diximus, est
praeventus. Quare ne quid adversi ex nepote sibi aboriretur,
comitis Andegavensium, cui prius fuerat inimicus, expetiit
amicitiaS, cupiens filiam suam quondam Imperatricem filio ejus
matrimonio jungere. Quod ubi tandem utrisque complacuisset,
praemissam filiam in Normanniam ipse, paulo post, vij kal.
Septembris, subsecutus est, remque ad effectum perduxit, eo
tenore, ut regi, de legitima conjuge haeredem non habenti, mortuo
gener illius in regnum succederet.

² Tlhis dsentence, excepting the dat-e, is added at the foot of the page in a
coarse an .

