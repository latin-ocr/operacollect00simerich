200 HISTORIA TRANSLATIONUM

corpore, campanam ingentis ponderis fieri praeceperat, quam
Lundoniae paratam Dunelmum adduci oporteret. Igitur in
officina conflatoria vehiculo imposita magnis exinde modo
juvenum, modo boum, modo pariter omnium trahebatur viribus.
Porro vehiculum, lignis licet fortibus et arte diligenter com-
positis adaptatum fuisset, ad tantae tamen gravedinis molem
sustinendam minus sufficiebat. Crebro namque dissolutis com-
pagibus robur pene totum dissiluit. Quod magna cum diffi-
cultate quoquo modo reparatum magnum itinerantibus im-
pedimentum attulit. Per planitiem viarum aliquantisper liber
erat transitus ,· ubi vero se in altum terra sustulerat, gravis in
ascensu, gravior in descensu cum ingenti timore difficultas, ne
scilicet ex alto vel recurrendo vel proruendo campana impetu
sui et trahentium faceret laesionem. Aderat frater e monasterio
fidelis, cui magna curae sollertis incumbebat diligentia, ut quo-
niam infusio campanae ad votum cesserat, eam salvo incolumem
conductu ad beatum Cuthbertum afferret. Qui difficultate
hujuscemodi transvectionis saepe taedio affectus, ex recordatione
beati patris resumptis viribus respirabat, speransdndubie illum
in rebus difficilibus solito sibi more famulantibus affuturum.
Interea cum boum viginti duorum toto campana traheretur
conamine, quidam improvidae temeritatis juvenis, cum quippiam
in anterioribus curriculi emendaret, stridens hunc rota valido
impetu arripiens per tunicam quae illi pedes usque longa per-
trahebatur, et retinens, pronum in terram stravit, eumque a
renibus usque humerum et brachium conquassando percurrens,
exanimem, ut putabatur, reliquit. Quis enim nisi mortuum
crederet quem sub tantae molis oppressum machina, sine voce,
sine motu, sine sensu jacentem videret? Videns frater auxilia-
torem laboris mortuum, prae angustia cordis spiritu ei pene
deficiente, quid ageret, quo se verteret nesciebat. Exclamans
ergo cum ingenti gemitU, “ O, Sancte,'’ inquit, ‘⁶ Cuthberte, ubi
“ es‘? Quid agis? Hanc tibi devotis vicem rependis? Non
“ te talem nunc invenimus qualem saepe experiendo didicimus.''
Nec plura impediente gemitu locutus, juvenem paululum a terra
jussit erigi. Qui, redeunte paulatim spiritu, inter manus tenen-
tium sedens, “ O,” inquit, “quam gravis est haec campana!”
Interrogatus a fratre an vivere posset, nihil se sentire fatebatur.
Exuta dehinc tunica ut videret an ossa cohaererent ossibus,
invenit hominem, quem omnibus contritum membris suspica-
batur, non solum ossibus et artuum compagibus integris, sed
etiam carne illaesa, nullum prorsus habere signum laesionis: sola
quae proxima carni adhaeserat camisia, illo tantum in loco ubi se
fervens rotae currentis praecipitaverat impetus, detrita videbatur
et interrupta, tunica tamen quae forinsecus erat nullum suae

