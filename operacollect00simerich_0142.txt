52 sYMEole DUNELMENSIs

proculdubio non in multitudine hominum affore victoriam, sed
Dei in miseratione et misericordia. Rex, quoque, Ethelred in
tentorio erat in oratione constitutus, missam et quae Dei sunt
sollicite audiendo. Quae sancta mysteria regi et Christiano
populo multum proficiebant, uti in sequentibus ostendetur.
Decreverant ergo Christiani populi et Angli devotissime
audacter committere contra inimicos bellum, et, ut Ethelred rex,
fortissimus principum, contra legiones dimicaret cum suis
myriadis, unus videlicet rex Anglorum contra duos Danorum.
AElfred vero rex cum suis ducibus et commilitonibus, satrapis
et populis, debuit contra omnes Paganorum duces belli sortem
sumere, ut decretum est. Quibus res publica utrisque regibus
et populis sat satis bene complacuit. Quibus ita firmiter ab
utraque parte dispositis, cum rex Ethelred in oratione diutius
moraretur, et Pagani parati ad locum diri certaminis citius
advenissent, Elfred, tunc secundus in regno, non potuit hostiles
diutius acies sufferre, nisi eos aut bello superaret aut morte.
Repente vero consternatus animo irruit super aggregatas multi-
tudines Danorum cum sacris agminibus Anglorum: venit autem
rex praecinctus armis et orationibus, qui intuitus exercitum
fratris sat-is eleganter esse* ordinatum, quasi Judas bellicosus
processit ad bellum. Dimicatum est virili intentione ab utris-
que partibus, quo in loco ceciderunt quinquageni et centeni
necnon milleni. Qui pro patriis legibus et patria ceciderunt,
perducti sunt, ut credi libet, ad patriam aeternae felicitatis.
Alii vero ad eum perducti sunt, de quo dictum est, “Ipse est
caput omnis inj ustitiae.” Reges autem non solum verbis populum
constantem hortabantur, verum etiam armis hostes bellica virtute
prosternebant. Tandem Dani, videntes suorum corruisse socio-
rum agmina, turbati sunt, admirati sunt, commoti sunt, timor-
que immensus apprehendit eos. Erant enim Divino perculsi
Dani timore infra cordis cubicula, impetus Anglorum diutius
non ferentes in ipso concilio. Qui opprobriosam arripientes
fugam, laxatis gladiis dextras dederunt, pacemque petierunt.
Extendentes reges gladios vix sedaverunt populum bellicantem.
Fugerunt hac illac ignobile vulgus, quos per totius diei horas
Angligenus persecutus est populus. Multa millia prostrata
sunt in illa die 3 quorum interitum pii reges cernentes, gloriam
dixerunt Deo immensam Qui eis talem ipso die contulit victoriae
palmam. Cecidit quoque ibi Bergseegy rex et hi duces cum eo,
dux Sidroc veteranus comeS, de quo illud aptatur, Inveterate
dierum malorum? Corruit ibidem dux Sidroc junior, atque
Osbern dux militiae, duxque Frana, duxque Harald cum suis

y Baegsceg—Asser. ² Daniel xiii. 52.

