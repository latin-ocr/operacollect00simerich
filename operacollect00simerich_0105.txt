HISTORIA REGUM. 15

liquias de corpore suo furtim auferre volentibus saepius obstiterit.
Fuit frater quidam in praefata Hagustaldensi ecclesia, Aldredus
nomine, qui nunc in Christo requiescit, vir veracissimus et
morum probitate conspicuus, sed et in Scripturis Sanctis bene
eruditus, qui tale miraculum de Sancto Acca in semetipso
patratum fratribus ejusdem ecclesiae narrare solebat. Cum ipse
adhuc esset adolescens, nutrireturque in domo fratris sui, cujus-
dam presbyteri qui saepe-fatam Hagustaldensem regebat eccle-
siam, antequam donatione venerabilis memoriae Thomae Secundi,
Eboracensis archiepiscopi, canonicis regularibus qui ibidem
usque hodie Deo serviunt tradita esset, placuit eidem fratri suo
ossa reverenda Sancti Accae adhuc cum pulvere corporis mixta
separare, separatimque in theca quam in hoc paraverat recon-
dere. Prolatas ergo venerabiles reliquias super altare Sancti
Michaelis in australi porticu ecclesiae situm deposuit, ibique
ossa de pulvere collegit et in syndone munda involuta in theca
recondidit, et dum eam in chorum, ubi stare debebat, deferret,
porticum illam cum reliquiis quae remanserant, praedicto fratri
suo tuendam delegavit. Qui solus ibi remanens coepit inter se
cogitare, quia magno munere etiam praecelsa quaelibet ecclesia
se ditatam crederet, si vel unum de ossibus tam gloriosi con-
fessoris haberet. Proposuit ergo ad altare accedere, et per-
quirere si forte aliquid de minutis ossibus in pulvere relictum
invenire posset, quod penes se reponens alicui ecclesiae ad ho·
norem Dei et Sancti Accae donaret. Sed id reverenter perpe-
trare non ausus, prius humi procumbens septem poenitentiales
psalmos devote cantavit, Deum exorans quatinus tale furtum Ei
non displiceret, quod non sacrilega mente sed piae devotionis et
venerationis gratia facere cogitabat. Post hanc orationem se
erigens, quod proposuerat explere temptabat. Cumque ostio
interioris portiCUS, in qua erant venerandae ‘reliquiae, appropin-
quasset, ecce! subito calor quidam, quasi ignis vaporantis de
ore clibani ardentis, ei obvius fuit, eumque magno timore per-
culsum retroire coegit. Ille vero credens hoc ei ideo contigisse,
quod cum minori devotione quam deberet tantam rem assequi
vellet, solo tenus iterum prostratuS, multo uberiores et devo-
tiores preces quam antea fecerat Domino fudit, quatinus quod
devote desiderabat digne adipisci valeret. Post aliquantum
itaque intervallum surgens, cum timore et reverentia magna ad
ostium porticus accessit, sed multo ardentiore calore quam
antea de illa egrediente, repercussus est. Quo facto intelligens
non esse voluntatem Dei ut aliquid de reliquiis Sancti Accae
furtim asportaret, tertio id temptare non ausus est.

Sed et aliud miraculum de eodem Deo dilecto confessore
non est silentio praetereundum, quod multi qui usque hodie

