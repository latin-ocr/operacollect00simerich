VITA 8. MARGARETAE REGINAE. 253

Jamque, frigescente toto corpore, nihilominus tamen ipsa
semper orabat, et quinquagesimum Psalmum ex ordine de-
cantans, crucem interim sibi ante oculos statuens, utraque
manu tenebat.

Interea filius ejuss qui post patrem regni gubernacula jam
nunc in praesenti tenet, rediens de exercitio, cubiculum reginae
intravit. Quae illi tunc angustiae! Quis animi cruciatus!
Stetit ibi adversis undique rebus angustatus, quo se verteret
nesciebat. Patrem namque cum fratre peremptum matri nun-
ciaturus advenit 3 matrem, quam praecipue amaverat, jam jamque
morituram invenit. Quem primum plangeret ignorabat. Dul-
cissimae tamen matris abscessus acriore dolore cor illius punge-
bat, quam ante oculos suos ,pene mortuam jacere videbat.
Super haec omnia eum cura de statu regni sollicitabat, quod
morte patris perturbandum pro certo noverat. Undique moe-
rorem, undique contraxerat ipse dolorem. Regina, cum velut
in agonia jacens a praesentibus rapta putaretur, subito collectis
viribus filium alloquitur. Interrogatur enim ab ea de patre et
fratre. Sed ille quod verum erat dicere noluit, ne audita morte
illorum continuo et ipsa moreretur: nam respondebat, eos bene-
valere. At illa graviter suspirans, “Scio,'' inquit, “ fili, scio.
“ Per hanc sanctam crucem, per nostrae consanguinitatis pro-
“ pinquitatem te adjuro, ut quod verum nosti edicas.” Ille
coactus, rem, sicut erat gesta, exposuit. Quid eam putares
acturam? Quis in tot adversitatibus contra Deum non mur-
muraturam crederet? Eodem quippe tempore conjugem ami-
serat, filium perdiderat, seipsam infirmitas ad mortem usque
cruciaverat. Sed in omnibus his non peccavit labiis 81118, neque
stultum quid contra Deum locuta est, quin potius oculos et
manus ad caelum dirigens, in laudem et gratiarum actionem
prorupit, dicens: “Laudes et gratias tibi, Omnipotens Deus,
“ refero, Qui me tantas in meo exitu angustias tolerare, hasque
“ tolerantem ab aliquibus peccati maculis, ut spero, voluisti
“ mundare.'’ Senserat illa mortem adesse, moxque orationem,
quae post perceptionem Dominici corporis et sanguinis a sacer-
dote dici solet, incepit: “ Domine,’' inquiens, “ J hesu Christe,
“ qui ex voluntate Patris, cooperante Spiritu Sancto, per
“ mortem Tuam mundum vivificasti, libera me.” Cum diceret,
“ Libera me,’' liberata vinculis corporis anima, ad verae liber-
tatis, Quem semper dilexerat, auctorem Christum migravit,
particeps effecta eorum felicitatis, quorum secuta est exempla
virtutis, Tanta enim cum tranquillitate, tanta cum quiete illius
fuerat exitus, ut, ad aeternae quietis et pacis regionem animam

Τ Filius suus Edgarus. Tiberius, E. i., 186.

