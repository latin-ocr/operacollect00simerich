16 SYMEoms DUNELMENSIS

supersunt per reliquias ejus patratum esse testantur. Cum
venisset ad praefatam Hagustaldensem ecclesiam quidam ca-
nonicus regularis et sacerdos, scilicet Edricus, qui illuc primus
canonicorum a viro venerabili Thoma archiepiscopo missus est,
invenit acervum de terra congestum juxta majus altare quod
infra cancellos ecclesiae erat, quem inde auferre volens, effodere
eum coepit. De quo cum aliquam partem fodisset, reperit
thecam ligneam non admodum magnam. Quam aperiens,
invenit duo sigilla plumbea, insculptis literis quid intus con-
tinerent intimantia. In quorum altero scriptum erat, quod de
Sancto Acca reliquiae int'ro haberentur. Mox ergo illud con-
fringens, invenit pulverem cineri simillimum, nonnullaque ossa
de sancto ejus corpore pulveri immixta, quae inde tollens in
honestiori theca reposuit. Erat tunc temporis paupercula quae-
dam sanctimonialis femina in ipsa villa, quam praedictus frater
pro simplicitate ejus et innocentia vitae oppido diligebat. Ista
multo tempore extiterat caeca, ita ut ad ecclesiam, et ubicumque
necesse ire habebat, semper ab alio duceretur. Quadam die
repente venit in cor fratris praefati talis cogitatio, ut unum de
ossibus illis quae nuper invenerat, in aqua benedicta abluere
deberet, mulierique de ipso lavacro dare, ut inde oculos suos
lavaret, si forte Deus, meritis sancti confessoris sui Accae inter-
cedentibUS, lumen oculorum hoc venerando lavacro ei restituere
dignaretur. Fecitque ille quod Divino instinctu ammonitus,
sicut postea claruit, faciendum cogitaverat. Abluensque unum
de ossibus in aqua benedicta, mulieri dedit, praecipiens ei qua-
tinus de illa oculos suos lavaret. Quae cum ita fecisset, quasi
post duarum horarum spatium per merita et intercessiones
Sancti Accae visum recepit.

Fuit alter quidam homo pauper in eadem villa cujus guttur
intercutaneo morbo in tantum intumuerat, ut nec loqui nec
manducare posset. In cujus ore cum idem frater de ipsa aqua
parum infudisset, repente post unius horae spatium disrupta est
cutis ex inferiori parte tumoris, sicque exeunte tumore sanatus
est.

Qualiter vero Malcolmus rex Scottorum ab invasione
pacisque violatione ecclesiae HagustaldensiS, Sancto Acca caete-
risque Sanctis qui in ea requiescunt, meritorum suorum prae-
sidiis illam conservantibus coercitus sit, silentio tegere nimis
impium est. Licet enim vulgo etiam notissimum sit, tamen ne
penitus cum tempore a memoria hominum transeat, notitiae
posterorum scripto tradendum est. Malcolmus igitur rex
Scottorum, homo scilicet ferocissimus mentemque bestialem
gerens, Northumbrensem provinciam crebra irruptione misere
devastare solebat, plurimosque de illa viros et mulieres captivos

