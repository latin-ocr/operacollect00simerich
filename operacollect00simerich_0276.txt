186 HISTORIA TRANSLATIONUM

sub tormento mortis a morte puerum servaverit, ne quid ecclesiae
ipsius profuturum esse potuisset, infantis innocentiae nocere
debuisset.

XVII.

Quomodo pirama, cum navem cum rebus ecclesioe abducerent, in
ejusdem ecclesiae juris, insulam Lindisfarnensem, subita tem-
pestas ejecerit.

His et hujusmodi, scilicet novis, nova quotidie succedunt
miracula, et stupentibus prima plus addunt stuporis sequentia.
Quorum melius plurima silentiO, ne incredibilia videantur, quam
sermone honoramus infimo. Sed ne omnino praetermissa nos
mirabilibus Dei velut ingratos ostendant, paucis, quae praemi-
simus, pauca non tam efficaciter quam veraciter enarrando sub-
nectimus. Navis quaedam, ecclesiae negotiis inserviens, loca
diversa mercandi gratia inviserat, nec parum exinde usibus
monasterii ipsa praestabat. Quadam vice onus expositura cum
domum revertitur, cum rebus cunctis ipsa insidiantium praeda
capitur. Quippe manus navigantium, numero infirma et pug-
nandi imperitia, pluribus et navali praelio exercitatis haud diffi-
cile succubuit victa. Quibus, quia non longe fuerant, ad terram
pervectis, praeter solam animam nil truculentus reliquit pirata.
AEqua deinde sui numeri parte in navem quam ceperant trans-
posita, vela ventis committere properant 3 et, terrente con-
scientia, plus terras quam maria formidant. Vere nihil infe-
licius mali conscientia, quae dum se ipsam hostem tolerat, et
quem non patitur hostem deputat. Ecce! quos nemo per-
secutus fuerat, in ventos et pelagi profunda mens male conscia
fugat. Sed qui Dominum terrae ac maris offendere non me-
tuerant, Ejus nec in terra necin mari judicium effugere valebant.
Denique cum jam velut rapina saturati ad propria redirent, ecce !
ab Africo subito turbine oborta, fera illis undique surgit hyems,
et verso concitat aequore fluctus, ventisque furentibus et undis
feruntur quo tempestas impulit. Quo autem impellantur non
norunt, nec boni quippiam usquam sperare poterant, qui malitiae
testem conscientiam habuerant. Aer flatibus, mare persequitur
fiuctibus, terra propellit metu. Sicque, amissa securitate con-
scientiae, ubique amiserunt securitatem vitae. Inter quae nec ad
momentum quidem ulla vel requie vel spe refocillantur, quibus
per dies continue et noctes mortem cuncta minantur. Itaque
cum labore mortis et metu gravius quam morte agitarentur, eos,
inedia et periculis partim aegrotanteS, pariter vero omnes viribus
exhaustOS, in Lindisfarnensium insulam ejicit tempestas. De

