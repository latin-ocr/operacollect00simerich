Hrs'roiuA REGUM. 59

amoris affectu benignissimi regis Elfredi constituit ab omni
tributo [liberam], qui etiam multa dona ipsi transmisit, inter
quae dedit illi partem sanctissimae crucis in qua Dominus noster
J hesus Christus pro universali hominum salute pependit. Nati
sunt ergo regi filii et filiae satis perspicui ac decorae formae,
quorum quarumque nomina hic sunt deflorata, Eadward et
Ethelward, Ethelfled et Ethelgifu, atque Elfthrid. Eadward
vero filius regis, et Ealthrid, soror ejus, semper in curia regis
cum magna nutritorum atque nutricum diligentia sunt nutriti.
Nam et psalmos, et Saxonicos libros et carmina studiose didi-
cere. AEthelward itaque, junior filius ejus, ludis literariae dis-
ciplinae subditus emicuit cum plurimis militum puerulis,
nobilibus scilicet et ignobilibus. AEthelfled, soror eorum, Eadredo
Merciorum principi in matrimonio copulata est 3 soror quoque
ipsorum Ethelgyfa monasticae vitae ferulis subjuncta est.

His temporibus fideliter glorioseque regimine rexit eccle-
siam Christi Plegmundus archiepiscopus, qui venerandus vir
sapientiae fructibus renidebat, praeditus bis binis columpnis,
justitiae, videlicet, prudentiae, temperantiae, fortitudinis. VVar-
fridus vero regni sceptra Wigornensis civitatulae eodem tempore
purpurabat devotissimo cordis ingenio. Qui, imperio regis
jussus atque expetitus, librum Dialogorum Gregorii in Saxo-
nicam linguam evertit, aliquando sensum ex sensu elegantissime
interpretatus est. AEthelstanum quoque et Werwlfum, sacer-
dotes insignes de Mercia, ad se invitarat, eo quod hi praestantius
atque perfusius in Divinae legis eruditione pollebant: Hos
praecipuo amoris honore dilexit, honoravit3 quorum doctrina
et eruditione magnificatus est rex pacificus super omnes reges
terrae.²‘

DCCCLXXXVI.

Anno Dominicae incarnationis Dccc.lxxxvj, nativitatis vero
Elfredi regis gloriosi xxxv, nec nominandus exercitu’s Danorum
iterum in occidentalium Francorum regionem venit, qui appli-
cuerunt in flumine quod Signe dicitur. Parisium quoque civi-
tatem adiit ibique hiemavit: transitum pontis civibus prohibuit.
Sed Deo adminiculum veri auxilii concedente, et civibus viriliter
se protegentibus, munitionem irrumpere non potuit. Eodem
tempore rex Anglorum, post incendia urbium stragesque popu-
lorum, Londoniam, permaximam civitatem, honorifice restauravit
et habitabilem fecit, quam Ethelredo, praecipuo duci Merciorum,
commendavit servandam. Omnes vero Angli et Saxones qui
prius ubi erant dispersi cum Paganis aut a captivitate liberati

¹¹ An this is from Asser.

