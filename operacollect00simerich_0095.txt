h-

HISTORIA REGUM. D

tatione acerrima. Tunc celerrime ascito tanti criminis auctore
sciscitatur qua forent propinqui sui positi regionis longinquitate,
quorum non fruebatur praesentiae inclita pulchritudine. Iniquis-
simo sane surdas his punctionibus aures praebente carnifice,
atque Cain voce superbo mentis supercilio se nescire turpiore
grunniente, minaci vultu, quippe ut perterritus Divinae lucis
claritate, ei fertur talia inculcavisse 3 “ Tu mihi plurima de eis
semper sermocinatus es bonis contraria, tu de eorum exilio
mala, tu de internicione nefaria, tu adversus eos multa morde-
baris insania. Tibi pleniter enarrare nostrae sollertiae oportet,
nequissime, qualiter inveniantur quos gravi insectabaris odii
zelo, corrupta mente.” Ad haec ille furcifer sentina malitiae
faetidus: “Sub tuae,'' inquit, “mortua eorum jacent cadavera
loco sedis domus.'’ Princeps quid ageret? Perculsus namque
timoris ingenti turbine, quia in parte torquebatur mordaci
macula alis conscientiae, dum fortiter non restitit bonitatishosti 3
et quia vindicare nequibat quod peractum injuste fuerat, stupens
inhaerebat, in quantumque poterat poenitebat. Aurora itaque
diei terris illucescente, convocatis quibus ad praesens innitebatur
comitibus, regnique sui principibus cum episcopis, in quibus
supereminebat archipraesul Dorovernensis multae beatitatis vir,
vocabulo Deus-dedit, ad locum praefatorum innocentum concitus
pergit, terram suffossorio avellit, corporaque sanctissima inde-
center jugulata ac inhoneste condita detegit. Heu quam surda
aure tunc mentis constitit si non flevit, cum filios avunculi sui
innocentes perditos conspexit! Heu quam ferreo usus est pec-
tore si dum propinquos carnis suae felici sanguinis vidit tinctos
rubore, non tangitur cordis dolore! Heu quam gravi lacrima-
rum potuit suffundi imbre, dum tantae nobilitatis fiores inclitos
tam futili vidit traditos sepulturae ἒ

Igitur cum hominum exequiis etiam non defuerunt magnalia
perpetuae Deitatis, Coronatos namque in regni aeternitatis solio
etiam hic visitare dignatur miro potentiae Suae miraculo. Talia
gerebantur in villa regali quae vulgari dicitur Easterige pro-
nunciatione. Cum ergo sanctorum pretiosissima innocentum
corpora terrae secreto forent superstatuta feretro, propositum est
ut, delata in urbem Cantiae, Christi sepelirentur in monasterio,
et moveri non quiverunt ab illo in quo statuta fuerant loco.
Propositum est ut ad Sancti Augustini ferrentur ecclesiam,
siquidem levari nequiverunt. Ad plurima quoque et honorabilia
portare decreverunt loca et tumbis appositarum manuum deficie-
bant brachia. Tandem salubri reperto consilio, ut ad famos-
sissimum gestarentur monasterium, Wacrinense vocitatum, tam
citissimae agilitatis insperato levantur officio, ut nihil oneris
videretur in gestamine diu desiderato. Quo cum perventum

